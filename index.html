<p><a href="index_en.html">For English Version, Click Here</a></p>
<h1 id="cdm-">CDM စီးပွားရေးစနစ်</h1>
<h2 id="cdm-">CDM စီးပွားရေးစနစ်၏ ရည်ရွယ်ချက်များ</h2>
<pre><code>၁။ ၂၀၂၁ ခု ဖေဖော်ဝါရီ စစ်အာဏာသိမ်းမှုကို ကာလရှည် ခိုင်ခိုင်မာမာ တသမတ်တည်း (<span class="hljs-keyword">long</span>-term sustain) ဆန့်ကျင်ရန်

၂။ စစ်အာဏာသိမ်းမှုကို ဆန့်ကျင်သည့် CDM လှုပ်ရှားမှုတွင် ပါဝင်သူများကို အထောက်အပံ့ပေးရန်

၃။ စစ်အာဏာသိမ်းမှုကို ဆန့်ကျင်သည့် Social Punishment လှုပ်ရှားမှုကို လက်တွေ့ကျကျ လုပ်ဆောင်ရန်
</code></pre><h2 id="cdm-">CDM စီးပွါးရေးစနစ်ဆိုတာဘာလဲ။</h2>
<p>CDM စီးပွါးရေးစနစ်သည် မှောင်ခိုစျေးကွက်နှင့် ဆင်တူပြီး ၄င်း၏ ဆန့်ကျင်ဘက်ဖြစ်သည်။</p>
<p>မှောင်ခိုစျေးကွက်တွင် စျေးအမျိုးမျိုးရှိသည်။ တရားဝင် စျေးနှုန်းက ပိုမို သက်သာသော်လည်း ဝယ်စရာ ကုန်ပစ္စည်းမရှိ။ မှောင်ခို‌စျေးနှင့် ဝယ်လျှင် ရနိုင်သည်၊ ဒါပေမယ့် ပိုဈေးကြီးသည်။</p>
<p>ထို့အတူ CDM စီးပွါးရေးစနစ်တွင် စစ်တပ်နှင့် စစ်တပ်ဆက်နွယ် လူပုဂ္ဂိုလ်နှင့် အဖွဲ့အစည်း၊ လုပ်ငန်းများ (ရန်သူများ) အတွက်ပိုမို မြင့်မားသော စျေးနှုန်း သတ်မှတ်ချက် ထားရှိမည်ဖြစ်ပြီး CDM လှုပ်ရှားမှုတွင် ပါဝင်သည့် သူများအတွက် သက်သာသော အထူးနှုန်း ထားရှိမည် ဖြစ်သည်။</p>
<h2 id="-">သန္နိဌာန်</h2>
<p>ကျွန်တော်တို့သည် </p>
<ul>
<li>ဖိနှိပ်သူများနှင့် ၄င်းတို့၏ မိသားစုဝင်များဆီမှ ငွေကြေးများ စီးထွက်စေရန် နည်းမျိုးစုံဖြင့် လုပ်ဆောင်မည် ဖြစ်သည် </li>
<li>မိမိတို့၏ ကုန်ပစ္စည်းနှင့် ဝန်ဆောင်မှုများကို စစ်တပ်နှင့် ရဲတပ်ဖွဲ့ ဝန်ထမ်းများနှင့် ၎င်းတို့၏ မိသားစုဝင်များ၊ ဆက်စပ် အဖွဲ့အစည်းနှင့် လုပ်ငန်းများအား စျေးနှုန်းကြီးကြီးဖြင့် ရောင်းချမည်။</li>
<li>မိမိတို့၏ ကုန်ပစ္စည်းနှင့် ဝန်ဆောင်မှုများကို CDM တွင် ပါဝင်သူများ၊ လိုအပ်သော အောက်ခြေ လူတန်းစားများအား ပိုမို သက်သာသော စျေးနှုန်းဖြင့် ရောင်းချမည်။</li>
<li>CDM စီးပွါးရေးစနစ်တွင် ကျွန်တော်တို့သည် စီးပွားရေးလုပ်ငန်းများ ကို ရေရှည် (၆လ မှ ၁၂ လ အထိ) ဆက်လက် တည်တံ့စေရန် ဆောင်ရွက်သွားမည်။</li>
<li>အထက်ပါ ကတိကဝတ်များကို အကောင်အထည်ဖော်ဆောင်နိုင်ရန် သင့်လျော်သော နည်းစနစ်နှင့် နည်းပညာများကို အသုံးချသွားမည်။</li>
</ul>
<h2 id="-faqs-">မကြာခဏ မေးတတ်သော မေးခွန်းများ (FAQs)</h2>
<ul>
<li><p>CDM Economy Manifesto ကို မည်သူတွေ ကတိကဝတ်ပြု ပါဝင်နိုင်သလဲ။ </p>
<p>  စျေးများတွင် ဟင်းရွက်ကန်စွန်း ရောင်းချသူများနှင့် ဆိုက်ကားဆရာများမှ စူပါမားကတ်ကြီးများနှင့် အဆင့်မြင့် စားသောက်ဆိုင်/ကလပ်/ဘား/ဟိုတယ်များအထိ ကုန်စည်နှင့် ဝန်ဆောင်မှုများကို ရောင်းချနေသူ မည်သူမဆို ပါဝင်နိုင်ပါသည်။  </p>
</li>
<li><p>အသေးစိတ် ဘယ်လို ဆက်လုပ်ရမှာလဲ၊ သန္နိတ်ဌာန်က တိုလွန်းပြီး မပြည့်စုံဘူး။</p>
<p>  ‌ကျွန်တော်တို့ ပြုစုထားသော အောက်ပါ အကြံပြုချက်များမှ သင့်လုပ်ငန်းနှင့် ဆီလျော်ရာကို ရှာဖွေ လုပ်ဆောင်နိုင်ပါသည်။ အကယ်၍ သင့်လုပ်ငန်းအမျိုးအစားနှင့် ဆီလျော်ရာ အကြံပြုချက်များ မရှိသေးပါက &quot;tallalchemist001@gmail.com&quot; ကို ဆက်သွယ်ပါ။</p>
</li>
</ul>
<h2 id="-">အကြံပြုချက်များ</h2>
<h3 id="-">စားသောက်ဆိုင်လုပ်ငန်းများ</h3>
<ul>
<li>စစ်သားနှင့်ရဲ များအား စျေးနှစ်ဆတောင်းဆိုရန်</li>
<li>ဝင်ငွေကောင်းမည်ဟု ထင်ရသည့်သူများအား စျေးနှူန်းတစ်ဆ နှင့် တစ်ဆခွဲတောင်းဆိုရန်</li>
<li>CDM တွင် ပါဝင်သူများအား စျေးနှုန်းတစ်ဝက်သာ ယူရန်</li>
<li>နောင်တွင် ကျွန်တော်တို့ ဖန်တီးပေးမည့် CDM discount app ကို အသုံးပြု၍ CDM တွင် ပါဝင်သူဟုတ်/မဟုတ် စစ်ဆေးရန်</li>
</ul>
<h3 id="-supermarket-">စတိုးဆိုင်နှင့် Supermarket များ</h3>
<ul>
<li>ပုံမှန်စျေး ထက် ၁ ဆခွဲ အမြဲစျေးတင်ထားရန်</li>
<li>CDM တွင် ပါဝင်သူများအား ငါးဆယ် ရာခိုင်နှုန်း (တဝက်) စျေးချပေးရန်</li>
<li>အာဏာသိမ်း စစ်ကောင်စီ အခွန်မဆောင်ရန်</li>
<li>နောင်တွင် ကျွန်တော်တို့ ဖန်တီးပေးမည့် CDM discount app ကို အသုံးပြု၍ CDM တွင် ပါဝင်သူဟုတ်/မဟုတ် စစ်ဆေးရန်</li>
</ul>
<h3 id="cdm-">CDM အားပေးအဖွဲ့အစည်းများ</h3>
<ul>
<li>CDM discount app တစ်ခါသုံး activation code များအား ဖြန့်ချိရန်</li>
</ul>
